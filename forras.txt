Eiffel torony

Az 1889. évi világkiállításra készült, Gustave Eiffel által tervezett torony Párizs egyik legfőbb nevezetessége. 324 méteres magasságával évtizedekig 
a világ legmagasabb építménye volt. 3 emelet látogatható. Szép idő esetén a város teljes panorámája elénk tárul.

A XIX. század végén, amely időszakot a technológia tavaszaként is emlegetnek, olyan jelentős változások történtek, melyek napjaink életét is 
meghatározzák. Ennek a technológiai forradalomnak köszönhető Gustave Eiffel híres párizsi tornya is. Gustave Eiffel 1832-ben született Dijonban 
és elismert mérnökként és építészként tevékenykedett. Leghíresebb munkája a párizsi Eiffel torony, melyet a franciák Grande Dame-nak (A nagy hölgy) 
is neveznek.

Az 1889-es világkiállításra, a Francia Forradalom 100. évfordulójára egy pályázatot írtak ki egy 300 m magas vastorony megépítésére. A pályázatot 
Gustave Eiffel nyerte el. A torony építése a világ ismert művészei és írói körében hatalmas ellenérzéseket váltott ki. Mindenáron meg akarták 
akadályozni a hatalmas vasmonstrum megépítését. Gustave Eiffel azonban kitartott tervei mellett. A tornyot eredetileg 20 évre tervezték, de az 
idő "vasfoga" sem fogott rajta. Pontosan azért készült az annak idején kritizált vasból, mert a vas sokkal erősebb, mint a fa vagy a kő. 
A torony tervezésekor ugyanaz a vita zajlott, mint a világ csodái közé tartozó összes építészeti remekműnél, de az idő mindig megadja a választ. 
Napjainkban az Eiffel torony Párizs legfőbb szimbólumává vált.

A Párizsi Eiffel torony nyitvatartása:

Január elsejétől június 12-ig és szeptember elsejétől december 31-ig: 9.30-23.00 óráig
Júniustól 13-tól augusztus 31-ig: 9.00-24.00 óráig
Húsvéti ünnepek alatt: 9.00-24.00 óráig
Párizsi Eiffel torony belépő­ árak:

2017. január 1.-től	Felnőtt	12- 24 éves korig	4-11 éves korig
Lifttel a második emeletig	11.00 €	8.50 €	4.00 €
Lift + csúcs	17.00 €	14.50 €	8.00 €
Lépcsőn a második emeletig	7.00 €	5.00 €	3.00 €

Louvre

A XII.század végétől Párizs központjának meghatározó épülete ez a monumentális építmény. I. Ferenc és a Napkirály, XIV. Lajos palotája volt. 
1793 óta működik múzeumként. Több, mint 60000 m2-en 35000 festménynek, szobornak, állandó és időszakos kiállításoknak ad otthont. 
Évente 6 millió ember látogatja.

Notre Dame

Az Ile de la Cité-n, a Szajna partján található székesegyház története hosszú évszázadokra nyúlik vissza. A Notre Dame-nak nevezett templom 
alapkövének letétele III. Sándor pápa nevéhez fűződik. A hatalmas, gótikus stílusú templom évszázadokon keresztül készült. Több építész dolgozott 
rajta és a korábban itt található ókori Szent István katedrális terveit használták.

Az ókori Lutécium központja volt az Ile de la Cité sziget, amelyen ez a csodálatos párizsi Katedrális található. 1160-1196 között Maurice de Sully 
volt Párizs püspöke. Párizs ebben az időszakban mind gazdaságilag, mind politikailag, mind vallásilag igen jelentős szerepet töltött be. 
A püspök első gondolata az volt, hogy a szigeten létrehozzanak egy olyan helyet, ahol egyesíthetik a püspöki, kanonoki templomokat és 
keresztelőhelyeket. Lebontották a Szent István temlomlot és a helyére felépítették a Notre Dame Katedrálist, amely előtt egy hatalmas teret is 
kialakítottak, ahol a hívő és nem hívő emberek találkozni tudtak. Megépítették a Neuve-Notre-Dame utcát, amely 6 méter széles volt és a templom 
tömeges megközelíthetőségét szolgálta és újjáépítették a kórházat is.

1163-ban III. Sándor pápa jelenlétében helyezték el a templom első alapkövét. Az első, névtelen építész tervei azonosak voltak a lebontott 
Szent István templom alaprajzával. A többszáz éven át készült gigantikus katedrális gótikus stílusú. Legismertebb kép, ami emlékezetünkben a 
katedrálisról él, az a nyugati homlokzat, amely egyszerü és harmonikus. Igazán mély benyomást tesz ránk 41 méteres szélességével és 63 méteres 
magasságával, két csodálatos tornyával és a középen elhelyekedő, majd 10 méter átmérőjü rózsaablakával. A katedrálist festményekkel, szobrokkal, 
rózsaablakokkal, az oldalfolyosót üvegablakokkal díszítették. A temlplom nagyon jó akusztikával rendelkezik, így 3 orgona is található benne.

Forrás: http://www.parizsilatnivalok.hu